Lc 12,35-38
===========

Sembra assurdo chiedere a qualcuno di attendere una persona che
tornerà ma non sai quando. È un'attesa snervante, che mette a dura
prova la pazienza. Ma pensiamo alle nostre mamme, quando la sera
vegliano finché i figli non siano tornati dalle loro notti brave, o il
sabato sera: non riescono a prendere sonno finché non gli abbiano
visti varcare l'uscio di casa. Questo ci fa capire che non è l'attesa
una questione di sapere "quando" o "chi", ma è "come" aspetti colui
che sai che certamente tornerà. Il Signore tornerà - e noi lo sappiamo
- non sappiamo quando. Ma perché la nostra attesa non e' snervante?
Perché il modo con cui attendiamo deve essere l'amore, e deve essere
la pazienza. Che significa questo? Significa che, dinnanzi alle
situazioni che non si risolvono, ci dobbiamo dire: "Il Signore
tornerà!". Dinnanzi ai problemi di salute ci dobbiamo dire: "Il
Signore tornerà!". Dinnanzi alle persone che parlano male di noi: "Il
Signore tornerà!". Dinnanzi ai peccati che si ripetono nella nostra
vita, ci diciamo: "Il Signore tornerà!". E questo ci spinge ad amare
tutto quello che siamo, tutto quello che abbiamo e a guardare con un
sorriso benedicente e indulgente tutte le fragilità sia nostre che
degli altri.