Lc 12,39-48
===========

Il padrone di casa non può sapere a che ora viene il ladro. Spera e si
augura che il ladro non venga mai, ma per prevenire ogni furto
possibile deve vigilare. Ecco, la prevenzione è importante perché è
una forma di amore perfetta perché, non soltanto rimedia al male, ma
impedisce che accada. Perché noi possiamo prevenire il male occorre
che mettiamo in atto tutti i nostri meccanismi di vigilanza, tutti i
nostri meccanismi di amore in tutti i sensi: negli occhi, nei
pensieri, nelle orecchie, in tutti i sensi. Questo significa che
ognuno di noi deve vivere già oggi come se il Signore fosse già
presente, come se il Signore fosse già arrivato, in modo tale che i
nostri sensi stanno alla sua presenza - costantemente. Carlo Acutis
diceva così, vicino alla sua morte: "Sono contento di morire perché
non ho mai fatto nulla che possa dispiacere al signore". Ecco questa è
la vicinanza.