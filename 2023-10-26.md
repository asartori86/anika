Lc 12,49-53
===========

Cosa è questo fuoco di cui il Vangelo di oggi ci parla, che Gesù
desidera che sia diffuso con vivo desiderio nei cuori di tutti gli
uomini? Il Vangelo che leggiamo è quello di Luca. L'unico altro passo
in cui Luca parla di fuoco sono gli Atti degli Apostoli, nei quali
parla del Fuoco dello Spirito, che a Pentecoste discende sulla prima
comunità Cristiana. Quindi, questo fuoco, è quello Spirito Santo che è
amore e che ci toglie da ogni tiepidezza, da ogni incertezza, da ogni
rimando, ma causa in noi la motivazione profonda nel Seguire Gesù con
determinazione, non dico con radicalità, ma con scelta vera. Dobbiamo
smetterla di rimandare: "dopo", "più tardi", "quando ho tempo",
"quando riesco". Ora! Questo è il momento! Il regno di Dio è in mezzo a
voi! Non possiamo sprecare tempo. Il Signore ci sta chiedendo di
bruciare la nostra volontà nel fuoco del suo amore, prendendo la seria
decisione di camminare verso l'obiettivo che ci siamo prefissi, come
Gesù decise di andare verso Gerusalemme. Tu quale obiettivo ti
sei prefisso? quale obiettivo ti sei prefissa? In Gesù, con Lui, insieme a
Lui. La tua vocazione è la tua vita! Non indugiare, non aspettare,
non pensare che ci sono prima le tue comodità, la tua famiglia, le cose
belle, le cose che ti piacciono, il tuo riposo, e poi la tua famiglia.
Intendo gli interessi familiari secondari: Gesù parla di rapporto
genitori figli, di rapporto nuora suocera, cioè tutte le
realtà che sono convenevoli, che sono fatti umani. Ma quando parlo
invece della tua famiglia vocazionalmente intesam parlo del rapporto
cristiano col tuo coniuge, del rapporto cristiano con tuo figlio, del
rapporto cristiano col tuo lavoro. In tutto questo il fuoco dello
Spirito Santo deve diventare il criterio che ti guida, non i tuoi
criteri umani. Il Signore oggi ci spinge veramente a fare della nostra
vita una vita completamente diversa.