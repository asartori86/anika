Lc 14,1.7-11
============

Il Vangelo di oggi, ci parla del posto da scegliere. In realtà, mettersi
all'ultimo posto non vuol dire sminuirsi, ma vuol dire partire nelle condizioni,
diciamo così, uguali per tutti. Essere sulla linea di partenza allo stesso
posto, allo stesso punto per tutti. Questo è l'ultimo posto. Poi, il posto che
ognuno occuperà nella propria vita, cioè la sua vocazione, questa è decisa dal
Signore: "Amico, passa più avanti, mettiti là, mettiti in seconda fila, mettiti
al centro". Ciò che è importante, è non valutare la propria persona a seconda
del ruolo che occupa, e che ognuno di noi occupa, cioè mettere sul personale il
fatto che siamo sposati, sacerdoti vescovi, papa e tutte le cose che volete di
questo mondo. Perché la persona non si identifica con il ruolo o con il posto
che occupa. Il posto che tu occupi è un dono che il Signore fa te perché,
attraverso quel posto, realizza un progetto per la Chiesa. Ma la tua persona e
la tua santità valgono, si realizzano, a prescindere dal ruolo che tu occupi.
Non bisogna confondere il ruolo con la santità personale, è questo che Gesù vuol
dire. Alcune persone occupano i primi posti perché pensano che essendo
sacerdote, essendo vescovo, essendo persona considerata in parrocchia, o
altrove, possono essere persone più importanti, cioè confondono la propria
dignità, e quindi la propria santità, con il ruolo che occupano. Ma questo è
evidentemente sbagliato. Allora dobbiamo chiedere al Signore che non ci faccia
amare il posto che occupiamo perché attraverso quel posto diventeremo santi, e
la santità non è relativa al posto che occupiamo. Ma il nostro impegno è vivere
nell'amore di Dio nel posto che occupiamo.
