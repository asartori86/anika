Lc 14,15-24
===========

"Venite: è pronto!". Il Signore che invita tutti alla sua cena, è, come potete
immaginare, un'immagine di Dio che ha rivolto, prima di tutto, il suo invito al
suo popolo eletto, i figli di Israele, i quali però hanno considerato questo un
invito scontato. Ma Dio non è condizionato dal nostro sì o dal nostro no. La
volontà di Dio è più ampia: "il suo posto lo prenda un altro", dice gli Atti
degli Apostoli a proposito di Mattia dopo Giuda. Quindi non perdere l'occasione
è importante. Perché Dio non è legato al fatto che noi possiamo dire sì o se
diciamo no, Dio si ferma. Il popolo d'Israele pensava che oltre a sè non ci
fosse nessun altro. Quindi accettando O non accettando le proposte di Dio, Dio
sarebbe rimasto con lui, ma non è così. Il popolo d'Israele rimane il popolo
eletto ma il Signore ha rivolto il suo sguardo ad altri. Comunque li ama, perché
le promesse fatte ad Abramo rimangono, Dio non ritira le sue promesse, ma noi
siamo subentrati. Saremmo stati con loro insieme e avremmo fatto un unico grande
popolo. Ma loro hanno rifiutato, rimangono il popolo eletto, i nostri fratelli
maggiori, ma noi siamo il popolo della Grazia. Quindi Dio non ha fermato il suo
progetto perché il suo popolo primogenito ha detto di no. Quindi attenzione!
Attenzione! Anche se siamo privilegiati, non siamo diciamo così persone che
possono limitare l'azione di Dio, quindi accogliamo quello che il Signore ci
dice: non perdiamo tempo, non pensiamo che accogliendoLo o non accogliendoLo sia
uguale. Dio non è limitato a noi. Dio i suoi progetti, la sua gloria, li attua
al di là di noi. Quindi non accada che noi perdiamo il treno. Dice
Sant'Agostino: "Timeo Deum transeuntem" (ho paura di Dio che passa) perché se
non me ne accorgo, o non prendo la possibilità o l'occasione, chi mi dice che
ripasserà? Quindi non perdiamo Le occasioni.
