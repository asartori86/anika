Mt 25,1-13
==========

Carissimi, il Vangelo di oggi, la parabola delle dieci vergini, che si conclude
con una frase "vegliate perché non sapete nel giorno e nell'ora", non ci vuole
suggerire di non dormire, né tantomeno mettere in evidenza le vergini sagge
rispetto a quelle stolte. Perché anche le vergini sagge hanno dormito: tutte si
assopirono. Quindi, quando Gesù dice "vegliate" cosa, quale tipo di vigilanza
vuole intendere? Lo capiamo quando le vergini sagge, con ironia, dicono alle
vergini stolte "andate dai venditori e compratevene". Cioè è una frase, non dico
di scherno, ma appunto ironica. Cioè, evidentemente, queste donne, le vergini
stolte, avevano comprato dell'olio sbagliato, dell'olio che si è asciugato,
dell'olio non buono, dove usualmente erano abituate a comprarlo. Allora le
saggie dicono "dove siete andate finora andate adesso, se ci riuscite. Perché vi
siete rifornite da rifornitori scadenti e avete preso un olio che non funziona".
Quindi il problema della vigilanza non è non dormire, o essere attenti, perché
non sappiamo quando il Signore verrà. E poi capita a tutti di dormire: "anche
Giovanni" diceva Padre Pio "che è il discepolo prediletto, nel Getsemani ha
dormito". Arriverà per tutti il momento del sonno, della crisi, della
difficoltà, come è stato anche per Gesù. Non è tanto questo il punto. Ma a quali
fonti andiamo a bere? Quali tipi di olio scegliamo? A quali commercianti,
supermercati o rifornitori andiamo a comprare il nostro olio? Perché l'olio
funzioni deve essere soltanto l'olio della Parola di Dio tutti gli altri olii ci
inganneranno, si asciugheranno, e le lampade non funzioneranno.

Altri oli= filosofie varie, social, guru vari del nostro tempo
