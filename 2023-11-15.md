Sant'Alberto Magno
==================

Ho deciso di narrare nella festa onomastica di ognuno dei membri del gruppo la
storia del santo di cui porta il nome. Oggi, Sant'Alberto Magno. Alberto che era
chiamato in vita dottore universale "Doctor universalis" data la sua capacità di
investigazione, di una mente versatile, capace di indagare tutti i segreti della
natura. Oggi sarebbe stato un chimico, un fisico, o uno scienziato ebbe la
capacità e l'ardire di prevedere le macchine che si sarebbero mosse senza
trazioni animali, cioè le attuali automobili, o che avrebbero solcato il cielo,
cioè i nostri aeroplani. Un uomo così, che ebbe come discepolo e alunno San
Tommaso d'Aquino, aveva, tuttavia, da bambino un problema: non riusciva a
studiare! Era però umile, molto umile. Un giorno sognò la Madonna che gli
riversava nel cervello, attraverso un grosso vaso, tutti i doni di Grazia; e la
Vergine Maria gli disse "Questo è il premio per la tua umiltà, tu avrai la
capacità della sapienza fino a che, a una certa età, non te la toglierò". E
questo accadde: perché, da quel giorno, Alberto ebbe la facilità nello studio
che comunque compiva, aveva sempre compiuto con tanto senso del dovere, con
tanto impegno fino a che giunse a diventare, appunto, un professore
universitario. E saliva vigoroso la cattedra fino a 80 anni, fino a che un
giorno mentre stava facendo lezione, si bloccò. E, diremmo noi oggi, perse la
lucidità, e quindi capì che questo dono gli era stato tolto. E infatti visse
altri tre o quattro anni senza insegnare più e preparandosi all'incontro con Dio
che arrivò puntuale, così come la Madonna gli aveva annunciato da bambino. Cosa
vuol dire questo? Che la vera sapienza, la lucidità dello spirito, è l'umiltà:
diceva Santa Teresa che "l'umiltà è verità".
